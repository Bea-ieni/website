---
layout: page
title: "Home"
permalink: /
order: 1
headerCallout: true
---

## Samen werken we aan een slimmere samenleving
Vakvereniging i&i maakt zich sterk voor een structureel aanbod van kwalitatief hoogwaardig onderwijs ten behoeve van informatica en digitale geletterdheid op alle basis- en middelbare scholen in Nederland.

Iedereen die zich vanuit welke functie dan ook betrokken voelt bij informatica en digitale geletterdheid in het onderwijs verwelkomen wij als [lid](https://ieni.org/lid-worden). Dit zijn natuurlijk de docenten van dit onderwijs, maar ook leerlingen, ouders, schoolleiders en belangstellenden uit het bedrijfsleven.

## Gesprekspartner voor scholen, bedrijven en organisaties
Al jaren zijn wij de onafhankelijke gesprekspartner van diverse organisaties op het gebied van informatica en digitale geletterdheid in het onderwijs. Wij zijn partner van hbo-instellingen en universiteiten als het gaat over inhoud, status en perspectief van het vak informatica. Ook zijn wij actief betrokken bij de totstandkoming van nieuwe opleidingen en de vorming van curricula.

## Inspiratie voor elkaar
Op bijeenkomsten zoals de jaarlijkse i&i conferentie enthousiasmeren en inspireren onze leden elkaar. Tijdens de door ons georganiseerde workshops doen docenten nieuwe kennis en kunde op voor hun lespraktijk. In 2015 vierden wij de 25e editie van deze conferentie.
