---
title: "Over ons"
lead: "Sinds 1990 maakt i&i zich sterk voor een structureel aanbod van kwalitatief hoogwaardig onderwijs ten behoeve van informatica en digitale geletterdheid op alle basis- en middelbare scholen in Nederland."
header: "/assets/img/content/explain_page_header.jpg"
layout: page
order: 5
---

## Visie
i&i is ervan overtuigd dat informatica geen uitgesproken bètavak is. Het heeft zoveel facetten, van alfa tot bèta, dat iedere leerling binnen het vakgebied aan zijn of haar trekken kan komen. Informatica kan een heterogene groep leerlingen bedienen door de verschillende facetten die in de belangstellingssfeer van individuele leerlingen liggen, aan te bieden. Elke aspect van informatica kan adequaat, dat wil zeggen op kwalitatief aangepast havo en vwo-niveau, aangeboden worden.

Oorspronkelijk stonden de twee i’tjes in de verenigingsnaam i&i voor Informatica en Informatietechnologie in het voortgezet onderwijs. In de eerste jaren van haar bestaan stond de vereniging bekend als dé club vrijwilligers die de belangen van IT-coördinatoren behartigde. Inmiddels heeft de vereniging haar focus verlegd van de meer technische kant van de IT, naar de educatieve en didactische rol, met bijzondere aandacht voor de vernieuwingen rondom informatica en digitale geletterdheid.

## Doelgroep
De Vakvereniging i&i richt zich op docenten en medewerkers van zowel primair als voortgezet onderwijs. Zij is er voor docenten en iedereen die zich vanuit welke functie dan ook betrokken voelt bij informatica en digitale geletterdheid in het onderwijs.

i&i maakt zich sterk voor het bovenbouwvak informatica. Met overheid, beleidsmakers en opleidingsinstituten is geregeld overleg om onderhoud te plegen aan dit dynamische vak. i&i zet zich in voor een sterke positie van het vak in de Tweede Fase, vanuit de visie dat het vak voor de ontwikkeling van de Nederlandse maatschappij en economie van essentieel belang is.

Omdat de Vakvereniging i&i van mening is dat het vak informatica aan iedere school aangeboden moet kunnen worden, wordt gewerkt aan een plan dat ‘expert op afstand’ mogelijk moet maken. Daardoor kan een ervaren docent aan diverse scholen of locaties vele leerlingen tegelijk bedienen. We staan nog aan het begin van deze ontwikkeling, maar zullen er bij de overheid op aandringen dit als proef te faciliteren. De leerling is immers onze klant en als hij of zij voor informatica kiest, moeten we daaraan tegemoet komen. Wilt u hier meer over weten, neemt u dan contact op met het bestuur van de vereniging.

## Het Team
Het team van de Vakvereniging i&i bestaat uit (oud)-docenten die werkzaam zijn bij onderwijs-, of onderwijsgerelateerde, instellingen. Grote gemene deler van de bestuursleden is de overtuiging dat iedere leerling recht heeft op informaticaonderwijs.

## Privacy statement 

Vakvereniging i&i, secretariaat Geert Reindersstraat 6 te Winsum, is verantwoordelijk voor de verwerking van persoonsgegevens voor haar leden zoals weergegeven in deze privacyverklaring. 
Contactgegevens 
Geert Reindersstraat 6, 9951 CC Winsum, 
bestuur@ieni.org  
https://ieni.org  

Werkingssfeer 
Deze privacyverklaring ziet toe op de persoonsgegevens die worden verzameld t.b.v. de vakvereniging.
Persoonsgegevens die wij verwerken 
Vakvereniging i&i verwerkt uw persoonsgegevens omdat u deze zelf aan ons verstrekt. Hieronder vindt u een overzicht van de persoonsgegevens die wij verwerken:
- Voor- en achternaam, adresgegevens, e-mailadres, telefoonnummer
Met welk doel en op basis van welke grondslag wij persoonsgegevens verwerken 
Vakvereniging i&i heeft alleen die persoonsgegevens in beheer die door u verstrekt zijn en verwerkt deze alleen met uw uitdrukkelijke toestemming. Vakvereniging i&i verwerkt uw persoonsgegevens voor de volgende doelen:
- Verzenden van een nieuwsbrief 
- om u te kunnen bellen of e-mailen indien dit nodig is 

De adressen worden alleen gebruikt voor directe communicatie met de leden. 
Bij het bezoeken van onze website worden ook verkeersgegevens geregistreerd. Deze omvatten bijvoorbeeld tijdsduur van het bezoek, IP-adressen, paginabezoek. Deze gegevens worden alleen gebruikt om onze website te verbeteren. 

Hoe lang we persoonsgegevens bewaren 
Vakvereniging i&i bewaart uw persoonsgegevens niet langer dan strikt nodig is. Persoonsgegevens worden niet langer bewaard dan wettelijk toegestaan.
Wij hanteren de volgende bewaartermijnen voor de volgende (categorieën) van persoonsgegevens: 
Naam, e-mailadres en eventuele overige persoonsgegevens die u aan ons verstrekt gedurende uw lidmaatschap tot uiterlijk 1 jaar na beëindiging daarvan.

Verstrekking van gegevens aan derden 
Vakvereniging i&i zal geen persoonsgegevens verstrekken aan derden, tenzij u daar uitdrukkelijk toestemming voor gegeven heeft. 
Vakvereniging i&i zal in geen geval persoonsgegevens verkopen aan derden. 
Beveiliging gegevens 
Vakvereniging i&i neemt de bescherming van uw gegevens serieus en neemt passende maatregelen om misbruik, verlies, onbevoegde toegang, ongewenste openbaarmaking en ongeoorloofde wijziging tegen te gaan. 
Gegevens inzien, aanpassen of verwijderen 
U heeft het recht om uw persoonsgegevens in te zien, te corrigeren of te verwijderen. Daarnaast heeft u het recht om uw eventuele toestemming voor de gegevensverwerking in te trekken of bezwaar te maken tegen de verwerking van uw persoonsgegevens door Vakvereniging i&i en heeft u het recht op gegevensoverdraagbaarheid. 
Wijziging privacyverklaring 
Vakvereniging i&i behoudt zich het recht voor de privacyverklaring te wijzigen. De privacyverklaring is online beschikbaar voor inzage en kan op ieder gewenst moment geraadpleegd worden om zicht te krijgen op eventuele wijzigingen.  


{% assign members = site.team | sort:"order" %}
<div class="row members">
{% for member in members %}
  <div class="col-md-3 member">
    <img src="/assets/img/content/{{ member.name }}.png">
    <div class="name">{{ member.name }}</div>
    <div class="role">{{ member.role }}</div>
  </div>
{% endfor %}
</div>

## Contact
<div class="row">
  <div class="col-md-6">
    <p>
      {{ site.legal }} is geregistreerd onder {{ site.kvk }}.
    </p>
    <p>
      Wilt u in contact komen met onze vakvereniging, dan staat het formulier hiernaast tot uw beschikking.
    </p>
  </div>
  <div class="col-md-6">
    {% include form-contact.html %}
  </div>
</div>
