---
title: "Nascholingsoverzicht"
lead: "Onderstaande overzicht is een verzameling van de nascholing die aangeboden wordt. "
author: "Ramon Moorlag"
layout: post
header: /assets/img/content/website-sketch.jpg
---

## Nascholing informatica

Hieronder vindt u het overzicht van nascholing aangeboden vanuit de regionale steunpunten (samenwerking universiteiten en hogescholen) en de methoden Instruct en Informatica-Actief. Heeft u een activiteit of biedt u nascholing aan? Neem dan zeker contact met ons op via de contactpagina.

Dit zijn de regionale steunpunten:
- Amsterdam [Betapartners/Its Academy](https://www.itsacademy.nl)
- Delft / Leiden [Regionaal Steunpunt Zuid-Holland binnenkort Onderwijsnetwerk Zuid-Holland](https://regionaalsteunpuntzuidholland.nl)
- Eindhoven: Bètasteunpunt Brabant
- Groningen: [Netwerk Noord](https://www.rug.nl/sciencelinx/docente n/dots/plg-informatica)
- Nijmegen: [Radboud PUC of Science](https://www.ontwerponderwijs.nl)
- Twente: [Bètasteunpunt Oost](http://www.beta-oost.nl)
- Utrecht: [U-talent](https://u-talent.nl)


| Datum                                                        | Onderwerp                                                                                      | Organisatie                      | Meer informatie                                                                                        | Locatie        |
|--------------------------------------------------------------|------------------------------------------------------------------------------------------------|----------------------------------|--------------------------------------------------------------------------------------------------------|----------------|
| 16 nov 2018 (eerste bijeenkomst)                             | PLG Informatica                                                                                | Bètasteunpunt Groningen          | [Meer informatie](https://www.rug.nl/sciencelinx/docenten/dots/plg-informatica)                        | Groningen      |
| 21 nov 2018 (eerste bijeenkomst)                             | PLG Nieuwe informatica                                                                         | Regionaal Steunpunt Zuid-Holland | [Meer informatie](https://regionaalsteunpuntzuidholland.nl/cursussen/plg-nieuwe-informatica-2)         | Delft          |
| 28 November 2018                                             | Workshop Balancing Robot                                                                       | Regionaal Steunpunt Zuid-Holland | [Meer informatie](https://regionaalsteunpuntzuidholland.nl/cursussen/workshop-balancing-robot)        | Delft          |
| 12 December 2018                                             | 3i Workshop: Grondslagen II                                                                    | Instruct                         | [Meer informatie](https://www.instruct.nl/voortgezet-onderwijs/informatica-workshop-12-december-2018) | Utrecht        |
| 14 januari 2019 van 16.00 –19.30 uur                         | Docentennetwerk Utrecht                                                                        | U-talent / Universiteit Utrecht  | [Meer informatie](https://u-talent.nl/activiteit/docentennetwerk-informatica-4)                       | Utrecht        |
| 23 januari 2019                                              | Conferentie Twents Meesterschap met een workshop over User Experience: “De gebruiker centraal” | Pro-U / Universiteit Twente      | [Meer informatie](https://www.utwente.nl/nl/lerarenconferentie)                                         | Enschede       |
| 31 januari 2019 van 15.00 tot 18.00 uur (eerste bijeenkomst) | Programmeren in de klas met Python                                                             | U-talent / Universiteit Utrecht  | [Meer informatie](https://u-talent.nl/activiteit/programmeren-klas-python-20)                          | Utrecht        |
| 8 februari 2019                                              | Gebruikersdag Informatica- Actief                                                              | Informatica-Actief               | [Meer informatie](https://informatica-actief.nl)                                                        |                |
| 13 februari 2019                                             | 3i Workshop: Domein C en E                                                                     | Instruct                         | [Meer informatie](https://www.instruct.nl/nascholing/informatica-3i-workshop-13-02-2019-20)            |                |
| 14 maart 2019                                                | 3i Workshop Grondslagen I                                                                      | Instruct                         | [Meer informatie](https://www.instruct.nl/nascholing/informatica-3i-workshop-14-03-2019)               |                |
| 15 maart 2019                                                | BètaOntwerpEvent                                                                               | TU Delft en RU Nijmegen          | [Meer informatie](https://www.ontwerponderwijs.nl/betaontwerpevent)                                    | Utrecht        |
| 17 April 2019                                                | 3i Docentendag                                                                                 | Instruct                         | [Meer informatie](https://www.instruct.nl/methoden/fundament-informatica/#3i-docentendag)              |                |
| 15 mei 2019 van 16.00 – 19.30 uur                            | Docentennetwerk Utrecht                                                                        | U-talent / Universiteit Utrecht  | [Meer informatie](https://u-talent.nl/activiteit/docentennetwerk-informatica-4)                       | Utrecht        |
| 17 juni 2019                                                 | 3i Workshop Grondslagen II                                                                     | Instruct                         | [Meer informatie](https://www.instruct.nl/nascholing/informatica-3i-workshop-17-06-2019)               | Utrecht        |
| Voorjaar 2019                                                | Arduino voor gevorderden / Physical Computing                                                  | Bètapartners Amsterdam           | Nog niet beschikbaar                                                                                   | Amsterdam      |
| Voorjaar 2019                                                | Nascholing domein C (Informatie) + Big Data                                                    | Regionaal Steunpunt Zuid-Holland | Nog niet beschikbaar                                                                                   | Delft / Leiden |
| Voorjaar 2019                                                | Nascholing domein E (Architectuur)                                                             | Regionaal Steunpunt Zuid-Holland | Nog niet beschikbaar                                                                                   | Delft / Leiden |
| Voorjaar 2019                                                | Nascholing domein F (Interactie)                                                               | Regionaal Steunpunt Zuid-Holland | Nog niet beschikbaar                                                                                   | Delft / Leiden |

## PLG Informatica Groningen (eerste bijeenkomst: 16 november 2018)
In deze PLG wisselen we ervaringen uit, en is er ook gelegenheid voor inhoudelijke verdieping in relevante thema’s en het gezamenlijk ontwerpen van toetsen, PTA’s en nieuw lesmateriaal, toetsen en praktische opdrachten. Aan het eind van de PLG zullen deelnemers hun didactisch repertoire hebben uitgebreid en zullen ze nieuw les- en toetsmateriaal hebben ontwikkeld. Het gaat om 4 bijeenkomsten.

## PLG Nieuwe Informatica Zuid-Holland (eerste bijeenkomst: 21 november 2018)
Vanaf schooljaar 2019-2020 gaat het nieuwe examenprogramma informatica havo/vwo in. Daarom starten we een Professionele Leergemeenschap (PLG) Nieuwe Informatica. Tijdens deze acht bijeenkomsten in het seizoen 2018-2019 willen we vooral lesmateriaal verzamelen en evalueren ter ondersteuning van dit nieuwe examenprogramma. Waar het kan proberen we het lesmateriaal uit in de klas en delen we deze ervaringen. De PLG bestaat uit 5 tot 10 informatica-docenten. Op basis van de behoefte vanuit deze docenten wordt vormgegeven aan de PLG. Er is veel ruimte om ideeën en materialen met elkaar uit te wisselen. Waar nodig wordt expertise van buiten gezocht.

## Workshop Balancing Robot (28 november 2018)
In samenwerking met het Science Centre van de TU Delft bieden we de Workshop Balancing Robot aan, waarin u een échte zichzelf-balancerende robot maakt. Hierbij komt onder andere het volgende aan bod: een motor op batterijen bevestigen, een heus hulpchassis met microswitch aansluiten en het solderen van de motorbedrading.

## 3i Workshop: Grondslagen II (12 december 2018 + 17 juni 2019)
In deze workshop leer je alles over eindige automaten en grammatica’s. We gaan diep op de lesstof in, en behandelen in het bijzonder de valkuilen en andere lastige punten. Je staat straks goed voorbereid voor de klas! De onderwerpen die de revue passeren zijn:
- Eindige automaten inzetten als controlemiddel
- Een systeem beschrijven met een eindige automaat
- Eindige automaten gebruiken als hulpmiddel bij het ontwerpen van een systeem
- De Turingmachine
- Reguliere expressies
- Grammatica’s schrijven en toepassen
- Grammatica’s als hulpmiddel voor het beschrijven van een formele taal

## Docentennetwerk Utrecht (14 januari en 15 mei 2019)
U-Talent brengt docenten informatica uit de regio bij elkaar in het Docentennetwerk informatica. Op een informele manier presenteren we ontwikkelingen in het vakgebied en bespreken dit met elkaar. Het netwerk is bedoeld als “regionale vaksectie”, omdat op de meeste scholen slechts één informaticadocent is.

## Programmeren in de klas met Python (eerste bijeenkomst: 31 januari 2019)
Deze nascholing bestaat uit 6 tweewekelijkse bijeenkomsten van 3 uur. Geen droge theorie, maar veel praktijk. Het is een individuele cursus, dus je bepaalt zelf je tempo. In korte tijd leer je de basisbeginselen van Python. De laatste twee lessen worden besteed aan mogelijkheden om Python toe te passen in je eigen lessen.

## 3i Workshop: Domein C en E (13 februari 2019)
Tijdens de workshop komt onder andere het volgende aan bod:
- Wat is de belangrijkste inhoud van deze domeinen en hoe is het opgebouwd?
- Wat is er anders ten opzichte van het oude examenprogramma?
- Welke werkvormen en projectopdrachten kun je gebruiken?
- Hoe kun je in deze domeinen differentiëren en verdiepen?
Tenslotte ga je zelf aan de slag met inspirerende werkvormen en opdrachtideeën.

## 3i Workshop: Grondslagen I (14 maart 2019)
In deze workshop leer je alles over algoritmen. We gaan diep op de lesstof in en behandelen in het bijzonder de valkuilen en andere lastige punten. Je staat straks goed voorbereid voor de klas! De onderwerpen die de revue passeren zijn:
- Standaardalgoritmen, zoals binary search, quicksort en Dijkstra.
- Correctheid en efficiëntie bij best-, worse- en averagecasescenario’s
- Brute force
- Recursie
- Complexe problemen
- Implementatie van een (sorteer)algoritme in een programmeertaal

## BètaOntwerpEvent (15 maart 2019)
Het BètaOntwerpEvent is een eendaagse conferentie over ontwerponderwijs in het bètavakgebeid. Voor docenten HAVO en VWO in een bètavak (incl. informatica). Geef ontwerpen een plek in jouw bètavak en kom naar het BètaOntwerpEvent! Hoe kun je leerlingen laten leren (door) ontwerpen? Je leert en wordt geïnspireerd over:
- Ontwerpen en ontwerpvaardigheden in de bètawereld
- Hoe je een ontwerples vorm geeft
- Hoe formatieve toetsing leren tijdens ontwerpen stimuleert

## 3i Docentendag (17 april 2019)
Ieder jaar wordt er voor Informatica docenten in het voorgezet onderwijs een Inspiratiedag georganiseerd. Deze staat geheel in het teken van het nieuwe examenprogramma, met onder andere diverse inhoudelijke workshops over PTA's, domein F en domein I. Ook is er de uitreiking van de 3i Award. Let op: uiterste inzenddatum van de profielwerkstukken om kans te maken op de 3i Award is 9 maart 2019.
