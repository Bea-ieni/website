---
title: "Digitale geletterdheid"
lead: "Visie vakvereniging i&i"
author: "Eelco Dijkstra & Ramon Moorlag"
layout: post
header: /assets/img/content/bjoc_header.jpg
---
Visie van i&i, vakvereniging van docenten informatica en digitale geletterdheid, op de
voorstellen van curriculum.nu over digitale geletterdheid. (Jan. 2020)

De invoering van digitale geletterdheid in het basis- en voortgezet onderwijs is *urgent* - al
in 2012 heeft de KNAW hiervoor gepleit (zie bijlage 1).
In de wereld van de leerlingen, van hun huidige priv√©leven tot hun toekomstige professionele
loopbaan, spelen digitale technologie en toepassingen daarvan een grote en nog steeds
toenemende rol. Sommige ouders, docenten en scholen nemen nu al actie, en proberen hun
kinderen/leerlingen digitaal geletterd te maken. Het doel is dat ze actief met deze
technologie en toepassingen kunnen omgaan, en deze kunnen inzetten voor hun eigen
doelen ("program or be programmed").

Scholen die nu niets doen, zetten hun leerlingen daarmee op achterstand, en vergroten de
kans op een "digitale tweedeling" in de maatschappij. Deze pas op de plaats lijkt ons zeer
onwenselijk: niets doen met betrekking tot digitale geletterdheid is geen optie.
Het is belangrijk om nu te beginnen met de invoering van digitale geletterdheid, en om
daarna regelmatig de leerdoelen bij te stellen, op basis van de onderwijservaringen en
maatschappelijke en technische ontwikkelingen. Het doel is om "volgend jaar (nog) beter
onderwijs te geven dan dit jaar". Onderwijsvernieuwing kan in onze visie dan als een
voortdurend proces georganiseerd worden, in plaats van de huidige aanpak via eenmalige
projecten.

De voorstellen van curriculum.nu vormen in onze visie een goede eerste stap voor de
invoering van digitale geletterdheid. Het combineren van de invoering van digitale
geletterdheid met een herziening van alle vakken biedt bovendien de gelegenheid om
digitale geletterdheid in de andere vakken te integreren.

Curriculum.nu constateert ons inziens terecht dat digitale geletterdheid alle vakken raakt.
Naast een apart vak pleit curriculum.nu voor de integratie van digitale geletterdheid in
andere vakken, waar mogelijk en zinvol. Dit stelt hoge eisen aan de digitale geletterdheid
van alle docenten: hiervoor zal een significante nascholing nodig zijn.

Een belangrijke voorwaarde voor een succesvolle invoering van digitale geletterdheid is de
opleiding van gespecialiseerde docenten. De status van informatica als vrijblijvend aan te
bieden keuzevak vormt geen goede basis voor een loopbaan als docent.
